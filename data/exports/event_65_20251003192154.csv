row_type,event_id,title,time,label,summary,spectrum,source_types,characteristics,sources,claim_a_summary,claim_a_spectrum,claim_a_sources,claim_b_summary,claim_b_spectrum,claim_b_sources,verification,description
event,65,Publieke omroepen nog niet eens over nieuw te vormen omroephuizen,,,"Het lukt de publieke omroepen nog niet om gezamenlijk tot omroephuizen te komen, schrijft demissionair mediaminister Moes aan de Tweede Kamer. Er nog geen vorm gevonden waarin alle omroepen zich kunnen vinden en die aansluit bij de eisen van het demissionaire kabinet. Het kabinet bezuinigt op de publieke omroep en wil het aantal omroepen in Nederland terugbrengen tot vier of vijf omroephuizen. Die hervorming moet vanaf 2029 leiden tot minder bestuurders. De omroepen willen wel samenwerken, maar worden het door verschillende belangen en voorkeuren niet met elkaar eens. Zo zouden omroepen inhoudelijk niet genoeg bij elkaar aansluiten of zou er alsnog een 'mini-NPO' kunnen ontstaan, waar omroepen binnen een omroephuis strijden om geld. Daarom schrijft de minister dat de politiek duidelijker moet maken wat er precies van de omroepen verwacht wordt en binnen welke kaders ze moeten blijven. Genoeg draagvlak In de omroephuizen moet plaats zijn voor alle bestaande omroepen. De aspirant-omroepen Ongehoord Nederland en Omroep Zwart zijn nog niet meegenomen in de plannen. De NOS en NTR blijven buiten de omroephuizen. Gesprekken tussen beide omroepen om samen een taakomroep te vormen, zijn nog niet afgerond. Volgens Moes zijn alle omroepen het met elkaar eens dat het publieke bestel moet veranderen. Er is genoeg draagvlak voor het vormen van de omroephuizen, maar er is geen overeenstemming over de manier waarop dat moet gebeuren. Een deel van de omroepen pleit voor drie omroephuizen, terwijl het kabinet er vier of vijf heeft voorgesteld. Een variant met drie omroephuizen is volgens de minister complex om te besturen, omdat daar meer partijen samenkomen. Meerdere omroepen hadden al aangegeven samen te willen gaan in een omroephuis. De EO wil wel met HUMAN en de VPRO samen en AVROTROS en PowNed ook. Dat betekent niet dat die combinaties er ook echt komen. Omroepkoepel College van Omroepen laat in een reactie op de brief van minister Moes weten dat de politiek ""nu aan zet is om heldere kaders te bepalen"". De reactie is namens alle omroepen, behalve Ongehoord Nederland, aldus een woordvoerder tegen persbureau ANP.",,,,,,,,,,,,
